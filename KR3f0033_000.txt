# -*- mode: mandoku-view; -*-
#+TITLE: 孫子算經
#+DATE: 2015-08-24 23:10:28.925835
#+PROPERTY: ID KR3f0033
#+PROPERTY: BASEEDITION WYG    
#+PROPERTY: JUAN 提要
<pb:KR3f0033_WYG_000-1a>¶
欽定四庫全書　　　　　子部六¶
　孫子算經　　　　　　　天文算法類二(算書之/屬)¶
　　提要¶
　　　　(臣/)等謹案隋經籍志有孫子算經二卷不著¶
　　　　其名亦不著其時代唐藝文志稱李淳風注¶
　　　　甄鸞孫子算經三卷于孫子上冠以甄鸞葢¶
　　　　如淳風之注周髀算經因鸞所注更加辨論¶
　　　　也隋書論審度引孫子算術蠶所生吐絲為¶
<pb:KR3f0033_WYG_000-1b>¶
　　　　忽十忽為秒十秒為毫十毫為氂十氂為分¶
　　　　本書乃作十忽為一絲十絲為一毫又論嘉¶
　　　　量引孫子算術六粟為圭十圭為抄十抄為¶
　　　　撮十撮為勺十勺為合本書乃作十圭為一¶
　　　　撮十撮為一抄十抄為一勺攷之夏侯陽算¶
　　　　經引田曹倉曹亦如本書而隋書中所引與¶
　　　　史傳往往多合葢古書傳本不一校訂之儒¶
　　　　各有據證無妨參差互見也唐之選舉算學¶
<pb:KR3f0033_WYG_000-2a>¶
　　　　凡十書孫子五曹共限一嵗習肄于後來諸¶
　　　　算術中特為近古第不知孫子何許人朱彞¶
　　　　尊集五曹算經跋云相傳其法出于孫武然¶
　　　　孫子别有算經攷古者存其説可爾又有孫¶
　　　　子算經跋云首言度量所起合乎兵法地生¶
　　　　度度生量量生數之文次言乗除之法設為¶
　　　　之數十三篇中所云廓地分利委積逺輸貴¶
　　　　賣兵役分數比之九章方田粟米差分商功¶
<pb:KR3f0033_WYG_000-2b>¶
　　　　均輸盈不足之目往往相符而要在得算多¶
　　　　多算勝以是知此編非偽託也彞尊之意葢¶
　　　　以為確出于孫武今攷書内設問有云長安¶
　　　　洛陽相去九百里又云佛書二十九章章六¶
　　　　十三字則後漢明帝以後人語孫武春秋末¶
　　　　人安有是語乎舊本久佚今從永樂大典所¶
　　　　載裒集編次仍為三卷冠以原序其甄李二¶
　　　　家之注則不可復攷是則姚廣孝等割裂刊¶
<pb:KR3f0033_WYG_000-3a>¶
　　　　削之過矣乾隆四十三年七月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
#+PROPERTY: JUAN 原序
<pb:KR3f0033_WYG_000-4a>¶
孫子算經原序¶
孫子曰夫算者天地之經緯羣生之元首五常之本末¶
陰陽之父母星辰之建號三光之表裏五行之準平四¶
時之終始萬物之祖宗六藝之綱紀稽羣倫之聚散攷¶
二氣之降升推寒暑之迭運步逺近之殊同觀天道精¶
微之兆基察地理從横之長短采神祇之所在極成敗¶
之符驗窮道徳之理究性命之情立規矩準方圓謹法¶
度約尺丈立權衡平重輕剖毫釐析泰絫厯億載而不¶
<pb:KR3f0033_WYG_000-4b>¶
朽施八極而無疆散之不可勝究斂之不盈掌握嚮之¶
者富有餘背之者貧且窶心開者幼沖而即悟意閉者¶
皓首而難精夫欲學之者必務量能揆已志在所専如¶
是則焉有不成者哉¶
